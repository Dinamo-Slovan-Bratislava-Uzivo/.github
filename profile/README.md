+[(UŽIVO@LIVE!!)] Dinamo Slovan Bratislava Uživo prijenos (Liga prvaka)NOGOMET Online 05. 11. 2024
=
NOGOMET | Slovan Bratislava i Dinamo Zagreb igrat će susret 4. kola Lige prvaka u utorak, 5. studenog 2024. godine | Gdje gledati prijenos uživo?

Gledajte nogomet uživo online

 Utorak, 5. studenoga 2024. k. v.

ŠK Slovan Bratislava i GNK Dinamo Zagreb igrat će susret u sklopu 4. kola UEFA Lige prvaka u utorak, 5. studenog 2024. godine. Ovaj susret će se igrati na stadionu Tehelne pole u Bratislavi, glavnom gradu Slovačkom, počet će u 18.45 sati, a sudit će ga engleski sudac Anthony Taylor. Napomenimo da su sve ulaznice koje su namijenjene Dinamovim navijačima rasprodane, a za sve ostale zainteresirane gledatelje osiguran je izravni televizijski prijenos. Podsjetimo, nakon odigrana tri kola Lige prvaka Aston Villa i Liverpool su prvi sa 9 bodova. Dinamo je 22 sa 4 boda, dok je Slovan zadnjem, 36. mjestu i još uvijek nema bodova.

“Radujemo se još jednoj utakmici u Ligi prvaka i to na ovom lijepom stadionu u Bratislavi. Vjerujemo u sebe, u to da će momčad ponoviti ono što je pružila u zadnjoj utakmici Lige prvaka u Salzburgu gdje smo bili jako dobri, skoro perfektni. Znamo snagu našeg suparnika, ali vjerujemo u svoju kvalitetu, sposobnosti i mogućnosti i u to da ćemo doći do tri boda. I dodao bih, Ivan Nevistić neće biti u konkurenciji. On je tu s nama, ali neće kandidirati za nastup, nećemo riskirati. Bruno Petković neće igrati od početka, ali bit će na klupi. Svi ostali su na dispoziciji”, rekao je Nenad Bjelica, trener Dinama.

PROČITAJTE VIŠE: Tenet | SF triler Christophera Nolana koji istražuje koncept vremena, ljudske percepcije i sudbine

“Što se tiče našeg nastupa u ovogodišnjoj Ligi prvaka, mi imamo još pet meč-lopti. Barem ja tako to vidim. U utorak je prva šansa u tih pet dvoboja, želimo osvojiti tri boda, ali to ćemo htjeti i u zadnje četiri utakmice. Svaka sljedeća je meč-lopta. Za ovu utakmicu smo se dobro pripremili, relativno cijelu momčad imamo na dispoziciji što je jako dobro, imamo veliku konkurenciju unutar kadra. Kažem, vjerujemo u sebe, a vidjet ćemo što će nam utakmica donijeti. Potreban nam je nastup kao u Salzburgu, znači skoro perfektan da bismo ovdje pobijedili”, dodao je Bjelica.

Slovan je na vrhu ljestvice slovačkog prvenstva, ali u prethodne tri utakmice u Ligi prvaka još nije osvojio ni boda

“Oni su imali jako teška tri suparnika. U gostima su igrali protiv Celtica i Girone, a kod kuće protiv Manchester Cityja. Znamo jačinu tih momčadi tako da nije bilo ni realno očekivati da će osvojiti puno bodova u tim utakmicama. Sigurno se nadaju da će u utorak osvojiti tri boda budući da im nakon nas dolaze puno teži suparnici od Dinama. Iskusna su momčad s jako puno kvalitete. Napadačka trojka Tigran Barseghyan, David Strelec i Marko Tolić jako je dominantna, to su tehnički vrlo dobro potkovani igrači, na bokovima su Zuberu Sharani i Cesar Blackman koji su vrlo brzi i nezgodni. A u obrani i sredini terena su iskusna i stabilna momčad”, osvrnuo se trener Plavih na Slovanove igrače.

“Slovan dominira u slovačkom prvenstvu gdje dosta lagano uspijevaju pobjeđivati. No, mi smo se dobro pripremili i znamo sve o suparniku, kao što vjerojatno i on zna o nama. Ali mi vjerujemo u sebe, u to da imamo šansu ovdje osvojiti bodove kao, uostalom, u svakoj utakmici. Neće to biti drukčije niti u zadnje četiri utakmice Lige prvaka. Vjerujemo da ćemo u svakoj imati svoju šansu pa tako i u utorak. Dodao bih da ćemo igrati na jako lijepom stadionu. Volio bih da i mi u Hrvatskoj imamo jedan sličan. Svatko od nas nada se tome. Teren je također u jako dobrom stanju i nadam se da će obje momčadi pružiti dobru predstavu”, zaključio je trener Bjelica.

Slovan ima kvalitetu, no Dinamo vjeruje u sebe i ide po tri boda

“Pokazali smo u zadnjim dvjema utakmicama u Ligi prvaka da imamo što reći protiv ovih jakih suparnika. Ali, sada nas ponovo čeka teška utakmica. Slovan sigurno ima kvalitetu, no, mi smo Dinamo i vjerujemo u sebe i idemo po tri boda. Što se tiče moje igre, Bruno Petković mi je velika podrška. On je prije svega veliki čovjek i prijatelj, ali i oličan igrač. Puno pričamo, puno me savjetuje i pomaže. Neću otkrivati ono što mi kaže prije utakmice, mogu eventualno reći nakon završetka”, rekao je Sandro Kulenović, napadač Dinama.

“Tko me god pozna jasno mu je da ne ganjam brojke i da momčad uvijek stavljam ispred sebe. Ako mogu pomoći momčadi, nitko nije sretniji od mene. Ne zamaram se brojkama i golovima. Naravno, kada zabijem jako sam sretan, ali kada Dinamo igra dobro, tada sam ja najsretniji. Takav će biti slučaj i u utorak i u svakoj sljedećoj utakmici”, rekao je za kraj Kulenović. Cijeli razgovor sa trenerom Bjelicom i napadačem Kulenovićem možete pogledati na kraju ovog teksta.

Važne informacije za sve navijače koji putuju u Bratislavu na utakmicu Slovan – Dinamo

Molimo sve navijače da pažljivo pročitaju upute i da ih se pridržavaju kako bi sigurno i na vrijeme mogli stići na utakmicu. Navijači bez vaučera za utakmicu 4. kola UEFA Lige prvaka mole se da ne putuju u Bratislavu. U Bratislavi će se raditi dodatna provjera i svi navijači koji neće imati iste podatke na ulaznici, vaučeru i osobnom dokumentu neće moći prisustvovati utakmici. Ulaz na gostujuću tribinu je dozvoljen samo uz prisustvo fizičkog vaučera, ulaznice i osobnog dokumenta.

U cilju vaše sigurnosti i ugodnijeg putovanja, preporučujemo da na dan utakmice putujete izravno u Bratislavu i da se po završetku odmah vratite u Hrvatsku. Molimo vas da tijekom boravka u Bratislavi ne nosite vidno istaknuta obilježja našeg kluba. Za sve navijače osiguran je besplatan parking. Lokaciju parkinga možete pronaći ovdje. Od parkinga do stadiona za sve navijače osiguran je besplatni autobus koji počinje voziti u 16.15 sati na dan utakmice i vozit će do sat vremena nakon završetka utakmice. Detaljne upute u PDF formatu možete preuzeti ovdje.

Nogomet uživo | Gdje gledati live stream ili TV prijenos utakmice Slovan – Dinamo?

Utakmica 4. kola UEFA Lige prvaka između klubova ŠK Slovan Bratislava i GNK Dinamo Zagreb igrat će se na stadionu Tehelne Pole u Bratislavi u utorak, 5. studenog 2024. godine, od 18.45 sati. A prijenos ove nogometne utakmice bit će osiguran na TV kanalu Arena Sport 1. Ukoliko utakmicu nećete moći gledati, prijenos ćete povremeno moći čuti na Drugom programu Hrvatskog radija. Što se tiče kladionica, one prednost daju Dinamo, a kvota na pobjedu Plavih je 2.10. Pobjeda Slovana ima kvotu 3.40, dok je kvota na neriješeno 3.60.

Više o nogometnom klubu GNK Dinamo Zagreb doznajte na klupskom mrežnoj stranici na adresi gnkdinamo.hr. Više informacija o slovačkom klubu ŠK Slovan Bratislava možete naći na Wikipediji. Sve što vas zanima o ovogodišnjem novom formatu Lige prvaka doznajte ovdje. Prijenos nogometne utakmice uživo, video online ili putem livestreama možete pratiti na svim dostupnim platformama. To su TV prijemnici, pametni telefoni, tableti, stolna i prijenosna računala, Android TV Box uređaji i Smart TV-i (pametni televizori).
